---
layout: post
title: "La libertà di scegliere come pagare, in trasparenza: da PagoPA un nuovo strumento online per i cittadini"
lang: it
excerpt_separator: <!--more-->
image: /assets/images/posts/trasparenza.png
caption: "Foto di Angèle Kamp (da Unsplash)"
child_of_ref: notizie
---

Il sito di pagoPA si arricchisce di una nuova sezione, creata per offrire agli utenti un aiuto in più quando si tratta di decidere dove, come e con quale operatore pagare i servizi pubblici sui **canali online** gestiti da PagoPA S.p.A. 
<!--more-->
Da oggi, alla voce _[Trasparenza Costi](https://www.pagopa.gov.it/it/cittadini/trasparenza-costi/)_, la pagina Cittadini ospita un **simulatore** che permette di consultare le commissioni applicate dai diversi Prestatori di Servizi di Pagamento (PSP) presenti sulla piattaforma, in base all’importo dovuto, al canale (app IO, sito dell’Ente o sito di pagoPA) e al metodo utilizzato (carte, conto corrente, app e altri).

**Come funziona?** Sarà sufficiente inserire nel [simulatore](https://www.pagopa.gov.it/it/cittadini/trasparenza-costi/) la somma riportata sull’avviso pagoPA e, poi, selezionare dal menù a tendina “dove” e “come” si intende effettuare il pagamento, per **visualizzare la lista degli operatori disponibili insieme al costo del servizio** offerto da ciascuno. I cittadini che desiderano avere una panoramica delle alternative di pagamento possibili e informarsi sui relativi costi, possono così usare questo strumento e valutare il gestore della transazione più in linea con le proprie preferenze, prima di procedere. 

Grazie a una facile consultazione online, il simulatore intende favorire una **scelta libera e consapevole**, che il singolo può compiere secondo ciò che giudica per sé più comodo e conveniente. L’obiettivo è consentire agli utenti di conoscere e orientarsi al meglio tra le diverse opzioni fornite dai PSP su pagoPA per eseguire un versamento a favore di un ente,  **valorizzando la trasparenza dei costi** di commissione. 

L’iniziativa traduce l’impegno di PagoPA S.p.A. in questa direzione, coerente con la _mission_ di diffondere servizi pubblici digitali centrati sulle esigenze delle persone.  

